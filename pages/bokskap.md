---
layout: page
title: Betale for bokskap
permalink: /bokskap/
modeline: " vim: set spl=nb: "
---

# Leie av bokskap

---

1. Okkuper et skap i 3. etasje - 10. etasje (hengelås)
2. Betal 30,- NOK med vipps med en gang:
    * Åpne vipps
    * Gå til "Kjøp og betal"
    * Søk etter "12264" og velg "Fagutvalget ved Institutt for Informatikk"
    * **I tekstfelt, inkluder skapnummer og brukernavn** (eksempel: 3200
      marcusrg)

Leien er ikke gyldig før alle steg er gjennomført korrekt.

# Reglement

---

Fagutvalget ved Institutt for Informatikk tilbyr bokskap som studenter kan ta
i bruk, disse finner du i 3.- 10. etasje i OJD. <br><br> **Frister**

Betaling: Skap som ikke er betalt innen fristen, vil klippes og tømmes i løpet
av én uke.
* Høstsemester: 1. september
* Vårsemester: 1. februar

Rydding: Skap skal være tømt og klare for nye brukere i slutten av hvert
semester.
* Høstsemester: 15. januar
* Vårsemester: 15. august

Vennligst forlat skapet i samme stand som da du mottok det. <br><br>

**Tømming av skap**

Er skapet ditt klippet og tømt for innhold, kan du kontakte FUI for å få
tilbake innholdet mot et gebyr på kr. 50,- <br><br>

## Reglement for bokskap

oppdatert 1. august 2018

---

**Tildeling og ansvar**
1. Alle som er tildelt fast lesesalsplass ved IFI har rett til ett bokskap.
   Nummeret til bokskapet er det samme som for lesesalsplassen. Disse skapene
   skal det ikke betales leie for, og skal heller ikke registreres. Dog, om
   skapet er i bruk av uvedkommende, kontakter man FUI for å få skapet klippet.
2. Alle studenter tilknyttet IFI kan, i den grad det er ledige skap, leie
   bokskap. Leie bestemmes av allmøtet, og er ft. kr 30,-
3. Alle leietakere av bokskap er pliktet til å holde skapet i forsvarlig og ren
   stand. Ved brudd på uforsvarlig bruk kan FUI frata student rett til å leie
   skap.
4. FUI fører lister over hvem som til enhver tid leier bokskap.
5. FUIs lister skal inneholde følgende opplysninger:
    * Bokskapsnummer
    * Brukernavn på leietaker
    * Om bokskap er betalt
    * Dato
6. FUI kan vedta bruk av semestermerke for å kontrollere at bokskap er
   registrert.
7. FUI er ikke ansvarlig for innholdet i låste eller ulåste bokskap.
8. FUI kan til enhver tid gjennom semesteret sjekke at registeret samsvarer de
   fysiske skapene ifb. registrering og betaling av leie. <br><br>

**Fremgangsmåte ved tildeling og leie av bokskap**
1. Student med rett til leie tar i bruk sin rett ved å okkupere et skap.
2. Studenten må deretter betale leie med Vipps. (har du ikke vipps? Få hjelp av
   en venn)
3. Betaling med Vipps, gjøres følgende: Send 30,- kr til nr. 12264 med
   skapnummer og brukernavn i tekstfeltet, formatert eksempelvis slik: “3010
   olanord”. Hvis formateringen ikke er slik, er betalingen ugyldig. NB: det er
   ikke mulighet for å betale kontant til FUI.
4. Studenten må selv sørge for at tidsfrister o.l. blir overholdt. Dvs. at FUI
   har rett til å sjekke over bokskapene samme dag eller dagen etter for så
   å klippe skap som ikke er registrert. Registreringen skjer i en liste som er
   alltid oppdatert.

**PS: Skapet er IKKE registrert på studenten før leien er betalt. Betal så fort
som mulig etter du har okkupert et skap.** <br><br>

**Kontroll og åpning av bokskap**
1. FUI skal hvert semester gjennomføre minst en kontroll av at leide bokskap er
   betalt. FUI kan gjennomføre kontrollene månedlig.
2. FUI kan kontrollere at bokskap beregnet for studenter med rett til bokskap,
   kun benyttes av disse. Derfor må bokskapene registreres med brukernavn.
3. Bokskap skal ikke inneholde ting som ikke er egnet for oppbevaring
   i bokskap, eksempelvis ting som er illeluktende. Hva som er illeluktende
   avgjøres av FUI.
4. FUI kan åpne låste bokskap, hvis bruk ikke er i tråd med disse regler. Ved
   åpning av bokskap skal følgende opplysninger registreres:
    * Dato for åpningen
    * Antatt eier, basert på innhold med navn el.
    * Navn på hvem som foretar åpningen.
5. Innhold i åpnede bokskap oppbevares av FUI i minst tre måneder. Dersom
   skapet inneholder ting som ikke er egnet for oppbevaring (eksempelvis
   illeluktende), vil dette bli kastet.
6. Ved avhenting av innhold fra låst bokskap må det forevises godkjent
   legitimasjon.
7. Ved avhenting av innhold fra låst bokskap der regler ikke er fulgt, vil det
   bli avkrevd et gebyr iht. gjeldende satser. Satsen bestemmes av allmøtet,
   ft. kr 50.
8. Uavhentet innhold i bokskap vil enten bli auksjonert bort, donert
   terminalstuene eller kastet. Avkastning fra en eventuell auksjon tilfaller
   FUI.
9. Ved feilaktig åpning av bokskap fra FUI sin side, erkjennes
   erstatningsansvar for hengelås.

Dette bokskapreglementet skal slås opp der bokskap som omfattes av reglementet
finnes, samt på FUI sine oppslagstavler.
